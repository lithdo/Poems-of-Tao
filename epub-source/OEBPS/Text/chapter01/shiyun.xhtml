<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">

<head>
	<title>时运</title>
	<link rel="stylesheet" href="../../Styles/stylesheet.css" type="text/css" />
</head>

<body>

<h3 id="shiyun">时运</h3>

<p class="prologue">时运，游暮春也。春服既成<a class="duokan-footnote" href="#shiyun_note1"><img src="../../Images/note.png"/></a>，景物斯和，偶影独游<a class="duokan-footnote" href="#shiyun_note2"><img src="../../Images/note.png"/></a>，欣慨交心<a class="duokan-footnote" href="#shiyun_note3"><img src="../../Images/note.png"/></a>。</p>

<p class="content">迈迈时运<a class="duokan-footnote" href="#shiyun_note4"><img src="../../Images/note.png"/></a>，穆穆良朝<a class="duokan-footnote" href="#shiyun_note5"><img src="../../Images/note.png"/></a>。<br/>
袭我春服<a class="duokan-footnote" href="#shiyun_note6"><img src="../../Images/note.png"/></a>，薄言东郊<a class="duokan-footnote" href="#shiyun_note7"><img src="../../Images/note.png"/></a>。<br/>
山涤馀霭<a class="duokan-footnote" href="#shiyun_note8"><img src="../../Images/note.png"/></a>，宇暧微霄<a class="duokan-footnote" href="#shiyun_note9"><img src="../../Images/note.png"/></a>。<br/>
有风自南，翼彼新苗<a class="duokan-footnote" href="#shiyun_note10"><img src="../../Images/note.png"/></a>。</p>

<p class="content">洋洋平泽<a class="duokan-footnote" href="#shiyun_note11"><img src="../../Images/note.png"/></a>，乃漱乃濯。<br/>
邈邈遐景<a class="duokan-footnote" href="#shiyun_note12"><img src="../../Images/note.png"/></a>，载欣载瞩<a class="duokan-footnote" href="#shiyun_note13"><img src="../../Images/note.png"/></a>。<br/>
称心而言，人亦易足。<br/>
挥兹一觞<a class="duokan-footnote" href="#shiyun_note14"><img src="../../Images/note.png"/></a>，陶然自乐。</p>

<p class="content">延目中流<a class="duokan-footnote" href="#shiyun_note15"><img src="../../Images/note.png"/></a>，悠悠清沂<a class="duokan-footnote" href="#shiyun_note16"><img src="../../Images/note.png"/></a>。<br/>
童冠齐业<a class="duokan-footnote" href="#shiyun_note17"><img src="../../Images/note.png"/></a>，闲咏以归。<br/>
我爱其静，寤寐交挥<a class="duokan-footnote" href="#shiyun_note18"><img src="../../Images/note.png"/></a>。<br/>
但恨殊世，邈不可追。</p>

<p class="content">斯晨斯夕，言息其庐。<br/>
花药分列，林竹翳如<a class="duokan-footnote" href="#shiyun_note19"><img src="../../Images/note.png"/></a>。<br/>
清琴横床，浊酒半壶。<br/>
黄唐莫逮<a class="duokan-footnote" href="#shiyun_note20"><img src="../../Images/note.png"/></a>，慨独在余。</p>

<ol class="duokan-footnote-content">
    <li class="duokan-footnote-item" id="shiyun_note1"><p>《论语•先进》：“暮春者，春服既成，冠者五六人，童子六七人，浴乎沂，风乎舞雩，咏而归。”</p></li>
	<li class="duokan-footnote-item" id="shiyun_note2"><p>偶影，以影为伴，表孤独。王胡之《赠庾翼》诗：“回驾蓬庐，独游偶影。”</p></li>
	<li class="duokan-footnote-item" id="shiyun_note3"><p>欢欣感慨交织在心。《晋书•袁宏传》：“遇之不能無欣，喪之不能無慨。”程传：“虽景物可欣，而独游亦可叹也。”</p></li>
	<li class="duokan-footnote-item" id="shiyun_note4"><p>迈迈，步步迈进。时运，四时运转。</p></li>
	<li class="duokan-footnote-item" id="shiyun_note5"><p>穆穆，温和。</p></li>
	<li class="duokan-footnote-item" id="shiyun_note6"><p>袭，取用</p></li>
	<li class="duokan-footnote-item" id="shiyun_note7"><p>薄，至，到。全句是说到了东郊。</p></li>
	<li class="duokan-footnote-item" id="shiyun_note8"><p>霭，云气。</p></li>
	<li class="duokan-footnote-item" id="shiyun_note9"><p>霄，雨霓，即雨后的彩虹。</p></li>
	<li class="duokan-footnote-item" id="shiyun_note10"><p>翼，扇动。陶注：“王棠曰，新苗因风而舞，若羽翼之状。工于肖物。”</p></li>
	<li class="duokan-footnote-item" id="shiyun_note11"><p>洋洋，汪洋，水盛貌。平泽，平湖。</p></li>
	<li class="duokan-footnote-item" id="shiyun_note12"><p>邈邈，遥远貌。遐景，辽阔的自然景物。</p></li>
	<li class="duokan-footnote-item" id="shiyun_note13"><p>瞩，注视。李注：“瞩之欲切视也。”</p></li>
	<li class="duokan-footnote-item" id="shiyun_note14"><p>挥，倾杯饮尽，干杯。《还旧居》：“一觞聊可挥”；《杂诗》：“挥杯劝孤影”；《和胡西曹示顾贼曹》：“每恨靡所挥”，诸挥字义并同。《礼记•曲礼》：“饮玉爵者弗挥。”注：“振去余酒曰挥。”</p></li>
	<li class="duokan-footnote-item" id="shiyun_note15"><p>延目，游目，遥望。</p></li>
	<li class="duokan-footnote-item" id="shiyun_note16"><p>悠想，遥想。清沂，清澈的沂水河。</p></li>
	<li class="duokan-footnote-item" id="shiyun_note17"><p>齐业，习完课业。</p></li>
	<li class="duokan-footnote-item" id="shiyun_note18"><p>寤，醒。寐，睡。交挥，交互奋发，是说时刻向往。</p></li>
	<li class="duokan-footnote-item" id="shiyun_note19"><p>翳如，翳然，隐蔽貌。</p></li>
	<li class="duokan-footnote-item" id="shiyun_note20"><p>黄唐，黄帝、唐尧，指古代。</p></li>
</ol>

</body>

</html>